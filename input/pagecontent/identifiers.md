Käesolev juhend kirjeldab isikute identifitseerimise dokumenteerimise korda Eesti isikukoodiga, 
välisriigi isiku koodiga ning tundmatute ja surnult sündinute andmete edastamisel PÜT teenusesse.

### Identity system
Detailne info identifitseerimissüsteemi kohta on leitav [EEBase](https://fhir.ee/ig/ee-base/current/) juurutusjuhendis.

### Eesti isikukood
11-kohaline Eesti isikukood, mida kasutada patsiendi tuvastamiseks lahtris „isikukood“.
Patsienti identifitseeriv kood koos vastava OID-ga moodustab TIS-s terviku ehk unikaalse patsiendi koodi. 
Eesti isikukoodi puhul kasutada URL-i **https://fhir.ee/sid/pid/est/ni**. Eesti isikukoodi esitamise näide:
```json
  "identifier" : [
    {
      "system" : "https://fhir.ee/sid/pid/est/ni",
      "value" : "37302102711"
    }
  ]
```
**NB!** Siinkohal on oluline, et riigi valik saaks tehtud vastavalt dokumendi väljastanud riigile, mitte vastavalt rahvusele/kodakondsusele. 
Ehk, kui isikul on olemas Eesti isikukood, aga rahvuselt või kodakondsuselt on ta muu riigi kodanik, siis tuleb valida ikkagi Eesti riigi tunnus isikukoodi juures.

### Välisriigi isiku kood
Välisriigist pärit isiku puhul, kellel puudub Eesti isikukood ja  on identifitseeritav välisriigi dokumendi alusel, 
soovitame kasutada dokumenteerimiseks TIS-põhist välisriigi isiku URL-i (vastavad identifitseerimissüsteemid on kirjeldatud koodisüsteemis [Isikute ja asutuste identifikaatorite domeen](https://akk.tehik.ee/classifier/resources/code-systems/identifikaatorite-domeen/summary)). 

**NB!** Siin on oluline meelde jätta, et eelviimane url-i komponent on kolmekohaline riigikood ja viimane on identifikaatori tüüp koodisüsteemist [v2-0203](http://terminology.hl7.org/CodeSystem/v2-0203). 

Olulisemad tüübid on:
- NI - riiklik identifikaator / national identifier
- PPN - passinumber / passport
- CZ - Id kaardi number / citizenship card number
- DL - juhiloa number / driver's licence number   

Identifitseerimissüsteemi kasutatakse väljal **system** ja identifikaatorit või passinumbrit väljal **value**. Täiendavalt saab määrata dokumendinumbri lõpukuupäeva.

**NB!** Siinkohal on oluline, et riigi valik tehtaks vastavalt dokumendi väljastanud riigile, mitte vastavalt rahvusele/kodakondsusele. 
Eelistada dokumendil isikukoodi ID-d, selle puudumisel sisestada vastava dokumendi number.

Riikidel, mille identifitseeritavatel dokumentidel eksisteerib ka isikukood (NI tüüp), tuleb alati see määrata.
Loetelu identifikaatori prefiksitest, mille puhul on kohustulik määrata ka riigi isikukood: 
[Isikukoodi kohustuslikkus identifitseerimisel](https://akk.tehik.ee/classifier/resources/value-sets/isikukoodi-kohustuslikkus-identifitseerimisel/summary)

Välisriigi isiku esitamise näide, kus patsiendil on Soome isikukood ja USA pass:
```json
  "identifier" : [
    {
      "system" : "https://fhir.ee/sid/pid/fin/ni",
      "value" : "010199-000H",

    },
    {
      "system" : "https://fhir.ee/sid/pid/usa/ppn",
      "value" : "KW039580340958",
      "period" : {
        "end" : "2023-12-28"
      }
    }
  ]
```

### Tundmatu isiku kood
Kui isikukood ei ole teada ehk tegemist on nö tundmatu isikuga, siis TTO saab pärida tundmatu isikukoodi PÜT-st kasutades operatsiooni [MR numbri genereerimiseks](OperationDefinition-patient-generate-mrn.html).
Genereeritud koodi saab kasutada koos **https://fhir.ee/sid/pid/est/mr** urliga.

Tundmatu isiku esitamise näide 1:
```json
  "identifier" : [
    {
      "system" : "https://fhir.ee/sid/pid/est/mr",
      "value" : "2DNJ86DF"
    }
  ]
```

TTO saab kasutada ka enda poolt genereeritud identifikaatorit, kasutades selleks oma asutuse jaoks mõeldud identifitseerimissüsteemi. 
URL TTO identifikaatori jaoks peab olema **https://fhir.ee/sid/pid/est/prn/$BRcode** kujul, kus $BRcode peab olema asendatud TTO Äriregistri koodiga. 

Kui asutuses on mitu infosüsteemi, mis genereerivad patsiendi identifikaatoreid, siis koodide mitte-kattuvus peab olema lahendatud asutusesiseselt.

Lubatud TTO identifikaatori süsteemid on loetletud koodisüsteemis [Isikute ja asutuste identifikaatorite domeen](https://akk.tehik.ee/classifier/resources/code-systems/identifikaatorite-domeen/summary). 
Puuduva TTO identifikaatori süsteemi lisamiseks palume pöörduda Tehiku it-abisse, saates soovitud asutuse nimetus ning registrikood.

Tundmatu isiku esitamise näide 2:
```json
  "identifier" : [
    {
      "system" : "https://fhir.ee/sid/pid/est/prn/10856624",
      "value" : "123e4567-e89b-12d3-a456-426614174000"
    }
  ]
```

### Surnult sündinud kood
Sünniregistri poolt väljastatud kood surnult sündinute identifitseerimiseks.
Surnult sünni puhul antakse surnule spetsiaalne Eesti isikukoodi sarnane kood. 
Surnult sündinud kood esitatakse tervise infosüsteemis eraldi URL-iga "https://fhir.ee/sid/pid/est/". 
Surnult sünni puhul ei registreerita nime Rahvastikuregistris. 

Surnult sündinu esitamise näide:
```json
  "identifier" : [
    {
      "system" : "https://fhir.ee/sid/pid/est/npi",
      "value" : "49008201234"
    }
  ]
```


